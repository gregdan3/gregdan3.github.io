% jan pi alasa kala en jan olin ona
% gregdan3
% 2022-02-28

mi ante e toki ni tawa toki pona tan [lipu "jan pi alasa kala en jan olin ona"](https://en.wikipedia.org/wiki/The_Fisherman_and_His_Wife)

[jan poka tu Grimm](https://en.wikipedia.org/wiki/Brothers_Grimm) li pali ala e ni. taso ona li pana.

---

## jan pi alasa kala en jan olin ona

lon tenpo pona la, jan pi alasa kala en jan olin ona li lon. ona tu li lon tomo
lili. tomo lili li lon selo pi telo suli a! tenpo suno ale la, jan kala li tawa
telo, li jo e ilo alasa, li alasa e kala lon tenpo mute. tenpo suno wan la, jan
kala li awen, li kepeken ilo alasa, li lukin e telo pona. ona li awen lon tenpo
mute mute.

tenpo kama la, ilo alasa ona li tawa anpa telo! jan kala li kama jo e ona. lon
pini pi ilo alasa la, kala suli li lon! kala suli li toki e ni: "jan pi alasa
kala, o kute e toki mi, o awen ala e mi! mi kala ala. mi jan lawa pi wawa nasa!
sina moli e mi la, mi pona ala e sina. sina moku e mi la, mi jaki! ante la, o
moli ala e mi, o pana e mi tawa telo, o ken e tawa mi!"

jan kala li toki: "nnn, mi sona e toki sina! o toki mute ala. tan toki sina la,
mi wile e ni: sina tawa pona." jan kala li pana e kala suli tawa telo, li ken e
tawa ona. kala suli li tawa anpa telo. tenpo kama lili la, jan kala li ken ala
lukin e ona.

jan kala li tawa tomo lili ona, li toki tawa jan olin ona. jan olin li toki e
ni: "olin mi o, sina jo ala jo e kala?" jan kala li lukin anpa, li jo ala e
kala. ona li toki:"ala. tenpo suno ni la, mi jo ala e kala. nnn, ante la, mi jo
e kala wan lon tenpo pini. taso, kala ni li ken toki, li toki e lawa ona, li
toki e wawa nasa ona!" jan olin li toki: "sina toki e wile sina tawa ona anu
seme?" jan kala li wile sona: "seme? mi toki ala e wile mi. mi wile e seme? mi
sona ala." jan olin li pilin utala tan ni! "tan seme la ni?! tomo lili mi li ike
mute. mi lon ona la, mi pilin ike. kon ona li jaki. supa ona li jaki. lukin ona
li jaki! ken la, o wile e tomo pona tan kala. o toki tawa ona, o wile e tomo
pona! sina ni la, pilin mi li ni: kala li pana e tomo pona tawa mi tu!"

jan kala li tawa sin la, telo suli li jelo li laso. jan kala li ken ala lukin
insa telo. ona li toki tawa kala, li wile e ni: "jan o, jan o! ken la, ni. ante
la, kala o, kala o, lon telo suli! olin mi li ike e mi, li wile e wile ala mi."
tan ni la, kala li kama tan telo, li toki: "olin sina li wile e seme?" jan kala
li toki sin: "mi kama jo e sina la, olin mi li pilin e ni: o wile e ijo tan kala
wawa! olin mi li wile ala awen lon tomo lili. ona li wile e tomo sin, e tomo
pona!" tan ni la, kala li toki: "o tawa tomo sina. olin sina li jo e tomo pona."

tan toki kala la, jan kala li tawa tomo ona. ona li kama la, ona li lukin e tomo
pona! jan olin ona li lon supa lon ma pi tomo ona. jan olin li kama jo e luka
ona, li toki: "o kama! o lukin! tomo lili la, tomo ni li pona mute a!" ona tu li
tawa insa, li lukin. lon tomo pona la, ilo pona mute li lon. tomo lape pona li
lon, li jo e supa lape pona kin! tomo moku li lon kin, li jo e moku pona e ilo
moku pona. lon ma monsi pi tomo pona la, waso telo mute en ma kasi pi kili pona
li lon! tan ale ni la, jan olin li toki: "o lukin! ale ni li pona anu seme?" "a,
pona. ale ni li pona. ale ni li lon lon tenpo suli la, sina en mi li ken pilin
pona mute." taso, jan olin li toki: "nnn, ken la, mi pilin pona." ona tu li
moku, li lape.

ale li pona lon tenpo suno mute. taso, tenpo suno wan la, jan olin li toki tawa
jan kala: "mi pilin ike lili, li wile sin. ken la, tomo pona li lili. ken la, ma
ona en ma kili ona li lili, li ike. taso, kala li ken pana e tomo suli sin! mi
wile e tomo sin, e tomo wawa, e tomo pi jan lawa!" jan kala li pilin nasa tan
toki ni. "tan seme la ni? olin mi o, tomo pona pi mi tu li pona mute. tan seme
la mi tu li wile e tomo wawa?" jan olin li toki kepeken kalama suli! "a! o wile
e ni!" taso, jan kala li awen, li wile sona e wile pi jan olin ona. "taso, mi
tawa sin la, mi ken pakala! kala li pana e tomo ni tawa mi tu. ken la, ona li
pilin ike tan kama mi." jan olin li kute ala e ni. "o tawa! o toki tawa kala.
ken la, ona li pana e tomo wawa tawa mi tu. ken la ala. o kute e mi, o toki tawa
kala!" jan kala li wile ala e ni, li toki insa e ni: "nnn, wile ni li pona ala."
taso, ona li tawa sin.

jan kala li tawa sin la, telo suli li laso pimeja, li laso loje, li ike lili
lukin. ona li toki tawa kala, li wile e ni: "jan o, jan o! ken la, ni. ante la,
kala o, kala o, lon telo suli! olin mi li ike e mi, li wile e wile ala mi." tan
ni la, kala li kama tan telo, li toki: "olin sina li wile e seme?" jan kala li
pilin monsuta lili, li toki: "ona li wile e tomo wawa, e tomo pi jan lawa." kala
li kute, li toki e ni: "o tawa tomo sina. olin sina li jo e ni."

jan kala li tawa tomo ona. taso, ona li kama la, ona li lukin e tomo suli, e
tomo wawa a! jan olin ona li lon leko pi tomo wawa, li wile tawa insa. ona li
kama jo e luka pi jan kala, li toki: "o kama insa."

ona tu li tawa insa tomo wawa. lon tomo ona la, tomo palisa suli pona li lon.
supa pi tomo ni li kiwen pona, li jasima e sinpin pi ona tu. jan pali mute li
lon, li pona e ona tu, li tawa e ona tawa tomo sin. lupa suli pona li lon tomo
ale. tomo mute li jo e len supa pona a, e supa awen mani, e ilo suno pi kiwen
lukin! supa moku ale li jo e len lili lon ona, li jo e telo nasa pona. lon monsi
pi tomo wawa la, tomo soweli li lon, li jo e soweli tawa, e soweli mani, e tomo
tawa soweli pona. ante la, ma kasi suli pi kili pona li lon poka pi tomo soweli!
ma ni li jo e kasi kule, e kasi suli kili! kin la, ma suli pi soweli mute li
lon, li jo e wile ale pi jan ale.

jan olin li sinpin pona, li toki: "pona a! ni li pona lukin anu seme?" jan kala
li sinpin pona kin, li toki: "pona lukin a! sina en mi li lon tomo wawa ni lon
tenpo suli la, mi tu li pilin pona lon tenpo ale." taso, jan olin li sinpin ike
tan ni, li toki: "ken la ni. tenpo ni la, sina en mi o lape."

suno open kama la, jan olin li lape ala, li lukin e ma ale pona lon poka pi tomo
wawa ona. jan kala li lukin ala e ni la, jan olin li luka e ona. ni la ona li
lape ala. jan olin li toki: "o lukin e ma ale lon poka pi tomo mi! ken la, sina
en mi li jan lawa pi ma ale ni la, mi tu li pona mute. mi wile e ni! o tawa, o
toki tawa kala sina! ona li ken pana e ni." jan kala li wile ala e ni, li toki:
"olin mi o... mi tu li wile lawa tan seme? mi wile ala e ni. mi sona ala e nasin
tawa ni!" taso, jan olin li kute ala e ni. ona li toki: "sina wile ala lawa la,
mi lawa. o toki tawa kala sina!" jan kala li toki sin: "sina wile e ni tan seme?
mi ken ala toki e ni tawa kala." jan olin li awen toki: "tan seme? o tawa, o
tawa! mi o lawa." tan ni la, jan kala li tawa kala, li pilin ike. ona li wile
ala tawa, taso ona li tawa.

jan kala li tawa sin la, telo suli li pimeja mute, li kama insa ma. kon pi telo
suli li ike mute kin. jan kala li toki tawa kala, li wile e ni: "jan o, jan o!
ken la, ni. ante la, kala o, kala o, lon telo suli! olin mi li ike e mi, li wile
e wile ala mi." kala li toki: "olin sina li wile e seme?" jan kala li toki e
wile pi jan olin: "ona li wile jan lawa." jan kala li toki: "o tawa tomo sina.
ona li jan lawa lon tenpo ni."

jan kala li tawa tomo ona, li lukin e ni: tomo ona li suli mute, li kama tomo
wawa mani a! jan li lon leko pi tomo sinpin, li awen e ona. jan utala mute li
lon, li kalama musi a lon tawa pi jan kala! jan kala li tawa insa tomo, li lukin
e selo mani mute, e len mani pi lupa lukin. ona li awen tawa la, ona li kama
tawa tomo pi supa lawa. lon supa la, jan olin li lon, li jo e namako pi mani
mute lon lawa ona. luka ona la, palisa mani pi kiwen jelo li lon. lon poka ona,
jan mute li lon, li kute e toki ale ona. jan kala li kama tawa ona, li toki:
"tenpo ni la, sina jan lawa!" jan olin li toki: "a, mi jan lawa."

lon tenpo suli la, jan kala li lukin e jan olin. ona li toki: "ni li pona! sina
jan lawa la, wile sina li pini. sina wile ala e ijo sin." taso, jan olin li wile
sin: "ike! mi wile ala kute e ni. o tawa kala sina, o toki e ni: mi wile jan
lawa wawa. mi wile jan lawa pi ma ale!" ni la, jan kala li pilin ike. "sina wile
jan lawa wawa tan seme? sina jo e wile ale sina!" taso, jan olin li kute ala e
ni. "o tawa, o tawa! sina jan olin mi la sina ken ni. o tawa, o ni!" jan kala li
pilin monsuta kin. "taso, ken la kala li pilin utala, li pana ala e ni! mi ken
ala toki tawa ona. mi ken ala! kin la, jan lawa pi ma ale la wan taso li lon.
nasin seme la sina ken jan lawa wawa?" taso, jan olin li kute ala e ni kin.
"kala sina li jan lawa e mi la, ona li ken jan lawa wawa e mi! o tawa, o pana e
wile mi." ni la, jan kala li tawa. taso, ona li toki insa e ni: "ni li ike mute.
jan olin mi li wile jan lawa la ni li pakala mute. kala li wile ala kute e ni."

jan kala li tawa sin la, telo suli li pimeja mute. ko telo li lon ona, li tawa
mute tan kon wawa a! jan kala li pilin monsuta mute. taso, ona li toki tawa
kala, li wile e ni: "jan o, jan o! ken la, ni. ante la, kala o, kala o, lon telo
suli! olin mi li ike e mi, li wile e wile ala mi." tan ni la, kala li kama tan
telo, li toki: "olin sina li wile e seme?" jan kala li toki sin: "jan olin mi li
wile jan lawa wawa. ona li wile jan lawa pi ma ale." kala li toki: "o tawa tomo
sina. olin ona li jan lawa wawa."

jan kala li tawa tomo ona. ni la, ona li lukin e tomo wawa suli. ona li suli
tawa sewi laso, li jasima e suno lon ma poka ale. jan utala li lon poka lupa, li
lon kulupu pali, li kalama musi tan kama pi jan kala! jan lawa ante li lon, li
tawa mute, li pali tawa jan lawa wawa sama jan pali. jan olin li lon supa pi
kiwen jelo suli. kiwen jelo li suli mute tawa sewi. jan kala li alasa lukin e
ona. ona li lukin la, ona li lukin e namako jelo suli lon lawa pi jan olin! luka
ona la, palisa mani suli en sike pi ma ale li lon. lon supa ona la, jan olin li
wawa mute, li mani mute. lon poka ona la, jan pali suli mute en jan pali meso en
jan pali lili lili li lon! ona ale li lon kulupu. jan suli li lon monsi kulupu,
li lon poka pi jan olin. jan lili li lon sinpin kulupu. lon ma ni la, jan lawa
mute li lon, li pali tawa jan olin.

jan kala li tawa jan olin, li toki: "olin mi o, sina jan lawa wawa." jan olin li
toki: "a, mi lawa wawa. mi jan lawa pi ma ale." jan kala li kute e ni, li pilin
pona, li toki: "tan ni la, sina pini ale. sina lawa wawa la, sina ken ala kama
suli ante!" taso, jan olin li pilin ante, li toki: "sina toki e seme? mi lawa
wawa. taso, mi wile sin. mi wile jan sewi suli. o toki tawa kala sina, o toki e
ni!" jan kala li pilin monsuta mute tan toki ni! ona li toki "tan seme? tan
seme? sina jo e ijo la, sina wile e ijo sin! sina ken ala kama sewi suli. jan
sewi suli pi wan taso li lon. jan kala li ken ala pana e ni." jan olin li kute
ala e ni, li toki "kala li ken e ni! mi kama jan sewi suli tan ona. ni la, o
tawa, o toki tawa ona!" jan kala li pilin nasa mute, li wile ala ni. ona li
toki: "mi toki e ni tawa kala tan seme? wile ante la wile ni li ike mute mute!"
taso, jan olin li kute ala e ni kin, li toki: "ni li ike ala! ante la, kala li
lawa wawa e mi la, ona li ken jan sewi suli e mi. mi jan lawa wawa! sina jan
olin mi taso. sina o tawa kala, o toki tawa sina."

jan kala li tawa sin, li pilin monsuta mute. sijelo ona li tawa lili tan
monsuta. kon wawa li lon, li tawa e ona. walo sewi li kama pimeja, li tawa tan
kon wawa. suno li lon ala. sewi li kama pimeja sama tenpo pimeja. telo suli li
kama suli tawa sewi tan kon wawa kin. ona li tawa selo pi telo suli, li toki
tawa kala, li wile e ni: "jan o, jan o! ken la, ni. ante la, kala o, kala o, lon
telo suli! olin mi li ike e mi, li wile e wile ala mi." tan ni la, kala li kama
tan telo, li toki: "olin sina li wile e seme?" jan kala li toki: "olin mi li
wile jan sewi suli." kala li toki: "ona li jan sewi suli. o tawa tomo sona."

ona li tawa tomo ona. ni la, ona li lukin e tomo sewi suli! lon poka pi tomo ni
la tomo wawa mute li lon. jan kala li tawa lon kulupu suli jan. ona li kama insa
la, suno lili mute mute li lon selo tomo, li lon sewi tomo, li lon supa tomo.
jan olin li jo e len mani, li lon lon supa suli, li jo e len lawa pi kiwen mani!
lon poka ona la, palisa suno li lon, li suli li meso li lili. palisa suno li
suli sama tomo lukin suli. palisa suno li lili sama suno luka. jan lawa wawa en
jan lawa suli en jan lawa ale li lon ma, lon poka pi jan olin. ona ale li uta e
noka sina.

jan kala li toki: "a... jan olin mi o, sina jan sewi suli." jan olin li toki
tawa ona: "a, mi jan sewi suli!" jan kala li lukin e ona lon tenpo suli. ona li
lukin mute la, ona li pilin nasa. nasa ni li sama lukin pi suno sewi. tenpo suli
li pini la, jan kala li toki: "olin mi o, lon tenpo ni la, sina wile e seme?"
jan olin li awen lon supa suli, li toki ala lon tenpo suli. jan kala li toki
sin: "ken la, sina wile sin ala. sina jo e ale. tan ni la, sina ken ala kama
suli sin." taso, jan olin li toki "ken la, ni." ona tu li tawa tomo lape. jan
olin li ken ala lape tan toki insa ona. ona li wile sona e ni: "mi wile e seme
sin?"

lon tenpo suno pini la, jan kala li tawa mute, li pali mute! ni la, ona li lape
pona mute. taso, jan olin li alasa lape la ona li tawa mute, li ken ala lape
pona lon tenpo pimeja. ona li toki insa lon tenpo pimeja ale. taso ona li sona
ala e wile sin ona! lon tenpo suno kama la, ona li lukin e sewi loje, e suno.
tan ni la, ona li sona! ona li tawa jan kala, li toki: "mi sona! mi sona! jan
olin mi o kute e ni: mi wile lawa e suno e mun. jan olin mi o tawa kala sina, o
toki e ni tawa ona!" jan kala li kama lape ala tan ni, li sona ala e toki ona.
ona li wile sona: "jan olin mi o, sina toki e seme?" jan olin li awen toki: "o
lape ala! sina o tawa kala sina. mi ken ala lawa e suno e mun la, mi ike lon
tenpo ale!" taso, jan kala li sona ala e nasin tawa wile ona. ona li toki e ni:
"olin mi o, kala li ken ala ni! kala li ken e jan lawa, e jan lawa wawa, e jan
sewi suli! taso, ona li ken ala pana e lawa suno e lawa mun. ona li ken ala! ni
la, o wile ala e lawa ni!" jan olin li wile ala kute e ni. ona li wile lawa e
suno e mun. ni la, ona li toki: "o tawa, o tawa!"

ni la, ona li tawa, li pilin monsuta tan wile pi jan olin ona. lon tawa la, kon
wawa en sewi wawa li kama. ni la ona li ken ala tawa pona. tomo en kasi suli li
pakala tan kon wawa! nena suli li tawa mute. kiwen suli li tawa anpa tan ona,
tawa telo suli. sewi li pimeja lukin, li ike mute. ko telo li lon telo suli tan
kon wawa. telo suli li pana e telo wawa a tan kon! ale ni la, jan kala li wile
ala tawa. taso, ona li kama tawa kala. ona li ken ala kute e toki ona tan kalama
ike pi kon wawa! taso ona li toki: "jan o, jan o! ken la, ni. ante la, kala o,
kala o, lon telo suli! olin mi li ike e mi, li wile e wile ala mi." tan ni la,
kala li kama tan telo, li toki: "olin sina li wile e seme?" jan kala li toki:
"olin mi li wile lawa e suno e mun." kala li kute e ni, li toki: "o tawa tomo
sina! jan olin ona li lon tomo lili." ni la, jan pi alasa kala en jan olin ona
li lon tomo lili lon tenpo ale.

<details> <summary>toki Inli</summary>

Translation by @gregdan3

Collected by the [Brothers Grimm](https://en.wikipedia.org/wiki/Brothers_Grimm)

---

## The Fisherman and his Wife

There was once a fisherman and his wife who lived together in a hovel by the
sea-shore, and the fisherman went out every day with his hook and line to
catch fish, and he angled and angled. One day he was sitting with his rod and
looking into the clear water, and he sat and sat.

At last down went the line to the bottom of the water, and when he drew it up
he found a great flounder on the hook. And the flounder said to him,
"Fisherman, listen to me; let me go, I am not a real fish but an enchanted
prince. What good shall I be to you if you land me? I shall not taste well; so
put me back into the water again, and let me swim away."

"Well," said the fisherman, "no need of so many words about the matter, as you
can speak I had much rather let you swim away." Then he put him back into the
clear water, and the flounder sank to the bottom, leaving a long streak of
blood behind him.

Then the fisherman got up and went home to his wife in their hovel. "Well,
husband," said the wife, "have you caught nothing today?" "No," said the man
"that is, I did catch a flounder, but as he said he was an enchanted prince, I
let him go again." "Then, did you wish for nothing?" said the wife. "No," said
the man; "what should I wish for?" "Oh dear!" said the wife; "and it is so
dreadful always to live in this evil-smelling hovel. you might as well have
wished for a little cottage; go again and call him; tell him we want a little
cottage, I daresay he will give it us; go, and be quick."

And when he went back, the sea was green and yellow, and not nearly so clear.
So he stood and said, "O man, O man! If man you be, Or flounder, flounder, in
the sea- Such a tiresome wife I've got, For she wants what I do not." Then the
flounder came swimming up, and said, "Now then, what does she want?" "Oh,"
said the man, "you know when I caught you my wife says I ought to have wished
for something. She does not want to live any longer in the hovel, and would
rather have a cottage. "Go home with you," said the flounder, "she has it
already."

So the man went home, and found, instead of the hovel, a little cottage, and
his wife was sitting on a bench before the door. And she took him by the hand,
and said to him, "Come in and see if this is not a great improvement." So they
went in, and there was a little house-place and a beautiful little bedroom, a
kitchen and larder, with all sorts of furniture, and iron and brass ware of
the very best. And at the back was a little yard with fowls and ducks, and a
little garden full of green vegetables and fruit. "Look," said the wife, "is
not that nice?" "Yes," said the man, "if this can only last we shall be very
well contented." "We will see about that," said the wife. And after a meal
they went to bed.

So all went well for a week or fortnight, when the wife said, "Look here,
husband, the cottage is really too confined, and the yard and garden are so
small; I think the flounder had better get us a larger house; I should like
very much to live in a large stone castle; so go to your fish and he will send
us a castle." "o my dear wife," said the man, "the cottage is good enough;
what do we want a castle for?" "We want one," said the wife; "go along with
you; the flounder can give us one." "Now, wife," said the man, "the flounder
gave us the cottage; I do not like to go to him again, he may be angry." "Go
along," said the wife, "he might just as well give us it as not; do as I say!"
The man felt very reluctant and unwilling; and he said to himself, "It is not
the right thing to do;" nevertheless he went.

So when he came to the seaside, the water was purple and dark blue and grey
and thick, and not green and yellow as before. And he stood and said, "O man,
O man!-if man you be, Or flounder, flounder, in the sea- Such a tiresome wife
I've got, For she wants what I do not." "Now then, what does she want?" said
the flounder. "Oh," said the man, half frightened, "she wants to live in a
large stone castle." "Go home with you, she is already standing before the
door," said the flounder.

Then the man went home, as he supposed, but when he got there, there stood in
the place of the cottage a great castle of stone, and his wife was standing on
the steps, about to go in; so she took him by the hand, and said, "Let us
enter."

With that he went in with her, and in the castle was a great hall with a
marble- pavement, and there were a great many servants, who led them through
large doors, and the passages were decked with tapestry, and the rooms with
golden chairs and tables, and crystal chandeliers hanging from the ceiling;
and all the rooms had carpets. And the tables were covered with eatables and
the best wine for any one who wanted them. And at the back of the house was a
great stable-yard for horses and cattle, and carriages of the finest; besides,
there was a splendid large garden, with the most beautiful flowers and fine
fruit trees, and a pleasance full half a mile long, with deer and oxen and
sheep, and everything that heart could wish for.

"There!" said the wife, "is not this beautiful?" "Oh yes," said the man, "if
it will only last we can live in this fine castle and be very well contented."
"We will see about that," said the wife, "in the meanwhile we will sleep upon
it." With that they went to bed.

The next morning the wife was awake first, just at the break of day, and she
looked out and saw from her bed the beautiful country lying all round. The man
took no notice of it, so she poked him in the side with her elbow, and said,
"Husband, get up and just look out of the window. Look, just think if we could
be king over all this country. Just go to your fish and tell him we should
like to be king." "Now, wife," said the man, "what should we be kings for? I
don't want to be king." "Well," said the wife, "if you don't want to be king,
I will be king." "Now, wife," said the man, "what do you want to be king for?
I could not ask him such a thing." "Why not?" said the wife, "you must go
directly all the same; I must be king." So the man went, very much put out
that his wife should want to be king. "It is not the right thing to do-not at
all the right thing," thought the man. He did not at all want to go, and yet
he went all the same.

And when he came to the sea the water was quite dark grey, and rushed far
inland, and had an ill smell. And he stood and said, "O man, O man!-if man you
be, Or flounder, flounder, in the sea- Such a tiresome wife I've got, For she
wants what I do not." "Now then, what does she want?" said the fish. "Oh
dear!" said the man, "she wants to be king." "Go home with you, she is so
already," said the fish.

So the man went back, and as he came to the palace he saw it was very much
larger, and had great towers and splendid gateways; the herald stood before
the door, and a number of soldiers with kettle-drums and trumpets. And when he
came inside everything was of marble and gold, and there were many curtains
with great golden tassels. Then he went through the doors of the saloon to
where the great throne-room was, and there was his wife sitting upon a throne
of gold and diamonds, and she had a great golden crown on, and the sceptre in
her hand was of pure gold and jewels, and on each side stood six pages in a
row, each one a head shorter than the other. So the man went up to her and
said, "Well, wife, so now you are king!" "Yes," said the wife, "now I am
king."

So then he stood and looked at her, and when he had gazed at her for some time
he said, "Well, wife, this is fine for you to be king! Now there is nothing
more to wish for." "O husband!" said the wife, seeming quite restless, "I am
tired of this already. Go to your fish and tell him that now I am king I must
be emperor." "Now, wife," said the man, "what do you want to be emperor for?"
"Husband," said she, "go and tell the fish I want to be emperor!' "Oh dear!"
said the man, "he could not do it-I cannot ask him such a thing. There is but
one emperor at a time; the fish can't possibly make any one emperor-indeed he
can't." "Now, look here," said the wife, "I am king, and you are only my
husband, so will you go at once? Go along! For if he was able to make me king
he is able to make me emperor; and I will and must be emperor, so go along!"
So he was obliged to go; and as he went he felt very uncomfortable about it,
and he thought to himself, "It is not at all the right thing to do; to want to
be emperor is really going too far; the flounder will soon be beginning to get
tired of this."

With that he came to the sea, and the water was quite black and thick, and the
foam flew, and the wind blew, and the man was terrified. But he stood and
said, "O man, O man!-if man you be, Or flounder, flounder, in the sea- Such a
tiresome wife I've got, For she wants what I do not." "What is it now?" said
the fish. "Oh dear!" said the man, "my wife wants to be emperor." "Go home
with you," said the fish, "she is emperor already."

So the man went home, and found the castle adorned with polished marble and
alabaster figures, and golden gates. The troops were being marshalled before
the door, and they were blowing trumpets and beating drums and cymbals; and
when he entered he saw barons and earls and dukes waiting about like servants;
and the doors were of bright gold. And he saw his wife sitting upon a throne
made of one entire piece of gold, and it was about two miles high; and she had
a great golden crown on, which was about three yards high, set with brilliants
and carbuncles; and in one hand she held the sceptre, and in the other the
globe; and on both sides of her stood pages in two rows, all arranged
according to their size, from the most enormous giant of two miles high to the
tiniest dwarf of the size of my little finger; and before her stood earls and
dukes in crowds.

So the man went up to her and said, "Well, wife, so now you are emperor."
"Yes," said she, "now I am emperor." Then he went and sat down and had a good
look at her, and then he said, "Well now, wife, there is nothing left to be,
now you are emperor." "What are you talking about, husband?" said she; "I am
emperor, and next I will be pope! so go and tell the fish so." "Oh dear!" said
the man, "what is it that you don't want? You can never become pope; there is
but one pope in Christendom, and the fish can't possibly do it." "Husband,"
said she, "no more words about it; I must and will be pope; so go along to the
fish." "Now, wife," said the man, "how can I ask him such a thing? it is too
bad-it is asking a little too much; and, besides, he could not do it." "What
rubbish!" said the wife; "if he could make me emperor he can make me pope. Go
along and ask him; I am emperor, and you are only my husband, so go you must."

So he went, feeling very frightened, and he shivered and shook, and his knees
trembled; and there arose a great wind, and the clouds flew by, and it grew
very dark, and the sea rose mountains high, and the ships were tossed about,
and the sky was partly blue in the middle, but at the sides very dark and red,
as in a great tempest. And he felt despondent, and stood trembling and said,
"O man, O man!-if man you be, Or flounder, flounder, in the sea- Such a
tiresome wife I've got, For she wants what I do not." "Well, what now?" said
the fish. "Oh dear!" said the man, "she wants to be pope." "Go home with you,
she is pope already," said the fish.

So he went home, and he found himself before a great church, with palaces all
round. He had to make his way through a crowd of people; and when he got
inside he found the place lighted up with thousands and thousands of lights;
and his wife was clothed in a golden garment, and sat upon a very high throne,
and had three golden crowns on, all in the greatest priestly pomp; and on both
sides of her there stood two rows of lights of all sizes-from the size of the
longest tower to the smallest rushlight, and all the emperors and kings were
kneeling before her and kissing her foot.

"Well, wife," said the man, and sat and stared at her, "so you are pope."
"Yes," said she, "now I am pope!" And he went on gazing at her till he felt
dazzled, as if he were sitting in the sun. And after a little time he said,
"Well, now, wife, what is there left to be, now you are pope?" And she sat up
very stiff and straight, and said nothing. And he said again, "Well, wife, I
hope you are contented at last with being pope; you can be nothing more." "We
will see about that," said the wife. With that they both went to bed; but she
was as far as ever from being contented, and she could not get to sleep for
thinking of what she should like to be next.

The husband, however, slept as fast as a top after his busy day; but the wife
tossed and turned from side to side the whole night through, thinking all the
while what she could be next, but nothing would occur to her; and when she saw
the red dawn she slipped off the bed, and sat before the window to see the sun
rise, and as it came up she said, "Ah, I have it! what if I should make the
sun and moon to rise-husband!" she cried, and stuck her elbow in his ribs,
"wake up, and go to your fish, and tell him I want power over the sun and
moon." The man was so fast asleep that when he started up he fell out of bed.
Then he shook himself together, and opened his eyes and said, "Oh, wife, what
did you say?" "Husband," said she, "if I cannot get the power of making the
sun and moon rise when I want them, I shall never have another quiet hour. Go
to the fish and tell him so." "O wife!" said the man, and fell on his knees to
her, "the fish can really not do that for you. I grant you he could make you
emperor and pope; do be contented with that, I beg of you." And she became
wild with impatience, and screamed out, "I can wait no longer, go at once!"

And so off he went as well as he could for fright. And a dreadful storm arose,
so that he could hardly keep his feet; and the houses and trees were blown
down, and the mountains trembled, and rocks fell in the sea; the sky was quite
black, and it thundered and lightened; and the waves, crowned with foam, ran
mountains high. So he cried out, without being able to hear his own words, "O
man, O man!-if man you be, Or flounder, flounder, in the sea- Such a tiresome
wife I've got, For she wants what I do not." "Well, what now?" said the
flounder. "Oh dear!" said the man, "she wants to order about the sun and
moon." "Go home with you!" said the flounder, "you will find her in the old
hovel." And there they are sitting to this very day.

</details>

---

[Back home](/toki-pona/)
